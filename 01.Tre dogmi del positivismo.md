# Tre dogmi del positivismo

Ciò che caratterizza il positivismo giuridico e lo distingue da altre concezioni del Diritto è una certa teoria della validità normativa.
Consideriamo i seguenti passi di Kelsen:

> La validità di una norma può avere inizio in un momento e termine in un altro.

> Lo stesso comportamento può essere illecito secondo la legge della comunità A, e non esserlo affatto secondo quella della comunità B.

Le azioni non sono cioè obbligatorie o vietate o permesse in assoluto, ma lo sono rispetto ad un istante di tempo ed un ordinamento.
Analogamente, le norme non sono valide di per sé, ma in relazione ad un istante e un ordinamento. I valori deontici e la validità sono dunque
concetti relazionali: ciò vale a distinguere l'oggetto delle teorie positiviste del diritto da quelle naturaliste, nelle quali obbligatorietà,
divieto e permesso rappresentano proprietà delle azioni e la validità una proprietà delle norme. Possiamo quindi formulare una prima tesi
delle teorie della validità positiviste:

**P1.** Ciò che è valido è una norma, ad un istante, in un ordinamento.

$$
∀x∀y∀z (VALxyz \to NORx \land ISTy \land ORDz)
$$

In effetti, la struttura triadica dei predicati deontici è ereditata dalla validità: le norme deontiche valide ad un istante e ordinamento
contribuiscono a determinare le azioni obbligatorie, vietate, permesse rispetto a quelle stesse coordinate.

Un seconda tesi del positivismo è che le norme valide ad un qualsiasi istante e ordinamento sono norme *poste*:

> […] il diritto è sempre positivo, e la sua positività risiede nel fatto che esso è
  creato ed annullato da atti di esseri umani.

> Le norme di diritto positivo sono valide […] perché sono state prodotte in
   una data maniera o poste da una data persona.

Intuitivamente, il concetto di norma posta o positiva o prodotta è facile da afferrare: un qualche soggetto
compie un particolare atto linguistico (in un senso lato del termine) e una o anche più norme, associate al suo atto,
risultano poste. Entrando più nel dettaglio, vedremo, il concetto non si rivelerà in realtà così nitido e si apriranno
le porte a diverse ragionevoli definizioni. Una chiarificazione di questo concetto, centrale per la teoria del diritto,
diventa allora necessaria per evitare fraintendimenti. Per il momento, ci limiteremo ad elaborare un concetto formale
che risulti adeguato a catturare diverse possibili versioni del concetto di norma posta.

Poiché sappiamo che una norma diviene posta a seguito di un qualche comportamento umano, sappiamo quindi che ci sarà un soggetto,
individuale o complesso, autore di un tale atto di posizione o produzione normativa; poiché, inoltre, ci attendiamo che un atto di posizione
o produzione sia in un atto di tipo linguistico, ci attenderemo di trovare un segno o enunciato, cioè un'entità fisica, testo, suono, gesto,
a cui l'autore ha inteso associare un qualche significato.
Da ultimo, ci aspettiamo che il tempo possa giocare un ruolo nei fatti di produzione normativa e che, come suggerito da alcune teorie,
la norma o le norme poste con un dato atto possano variare nel tempo.
Una norma è dunque posta o positiva se esiste un soggetto che la pone, un enunciato con cui è posta, ed un istante in cui esserlo.

$$
POSxyzv \to (NORx \land SOGy \land ENCz \land ISTv)
$$

È importante capire il senso di questa relazione di produzione o positività a quattro argomenti, e in particolare capire a cosa debba riferirsi
l'argomento tempo. L'istante in cui questa relazione si istanzia non è necessariamente lo stesso in cui, ci immmaginiamo, il soggetto
abbia compiuto il suo atto, ma possibilmente anche uno successivo: una volta posta, una norma può restare posta, può cioè restare in relazione
di positività con quello stesso soggetto e quello stesso enunciato anche in istanti successivi al primo in cui lo è stata. Del resto,
può altresì essere possibile che una norma cessi di essere posta da un certo soggetto con un certo enunciato, e che magari inizi ad esserlo un'altra.

Quando parliamo di produzioni normative, quindi, non ci riferiamo al comportamento linguistico del soggetto, che appare fissato
ad un certo momento nel tempo, ma a ciascuno di questi fatti che si verificano invece istante dopo istante, in cui una qualche
norma si trova a stare in una specifica relazione con quel soggetto ed enunciato. In tal senso, piuttosto che di *atti*
di produzione, possiamo più persipcuamente parlare di *fatti* di produzione, che possono in un certo senso finanche scappare
alla volontà dell'autore.

Questa sintassi a quattro argomenti del predicato di positività è piuttosto esspressiva e ci permette, ad esempio,
di formulare tesi centrali al positivismo come:

$$
∀x∀y∀z∀v (POSxyzv \to (∀w)(POSwyzv \to w=x))
$$

*Se un soggetto, con un enunciato, ad un istante pone una norma, non ve ne pone altre.*

$$
∀x∀y∀z∀v (POSxyzv \to (∀w)(w>v \to POSxyzw))
$$

*Una norma posta da un soggetto, con un enunciato, ad un certo istante resta posta rispetto a quel soggetto ed enunciato anche ad ogni istante
successivo.*

la cui verità è controversa e dipenderà appunto dal concetto di positività che si sarà inteso adottare.
In ogni caso, possiamo così formualre il secondo dogma delle teorie positiviste:

**P2.** *Se una norma è norme valida ad un istante e ordinamento allora, a quello stesso istante, risulta posta da un soggetto
attraverso un enunciato.*

$$
∀x∀y∀z(VALxyz \to ∃v∃w (POSxvwy))
$$

**P2** ci dice insomma che la positività di una norma è condizione necessaria per la sua validità, ma non che sia sufficiente.
A chiarire quale siano gli altri fatti necessari a determinare la validità – e dunque a fornire una definizione di validità –
è un terza tesi, quella della *costruzione a gradi degli ordinamenti*:

> Il diritto regola la propria creazione […]. Una norma giuridica è valida
  perché è stata creata in un modo determinato da un’altra norma giuridica.

> Il fondamento della validità di una norma non può essere che la validità
  di un’altra norma. […] Ma la ricerca di un fondamento della validità deve
  terminare con una norma presupposta come ultima e suprema.

Secondo le teorie positiviste, quindi, di norme non esistono solo le deontiche, quelle che cioè obbligano,
vietano, permettono azioni; esistono altresì norme, di una classe disgiunta dalle deontiche, che "determinano
come creare altre norme" e che cioè descrivono possibili produzioni giuridiche. Diremo che tali norme
*delegano* altre norme, quelle poste con tali produzioni; più precisamente, una norma di questo tipo
può *delegare* ad un certo istante una norma, posta a quell'istante da un soggetto con un enunciato.

$$
DELxyz \to ∃v∃w (NORx \land POSyvwz)
$$

Questi fatti di delegazione possono certamente concatenarsi uno all'altro. Chiamiamo *catena di delegazione*
ciascuna congiunzione di delegazioni tale che:
a) tutte le delegazioni avvengono allo stesso istante
B) se DELxyz e DELxvz sono entrambi deducibili dalla catena, allora y=v.
a) esiste una unica norma, delegante in qualche delegazione, che non sia anche delegata in altra.
b) se 

La validità, ci viene a questo punto detto da Kelsen, si trasmette attraverso i fatti di delegazione:
se una norma è delegata ad un certo istante da una norma valida a quell'istante in un ordinamento,
allora essa stessa è valida a quell'istante e ordinamento [^1]:

$$
∀x∀y∀z∀v((DELxyz \land VALxvz) \to VALyvz)
$$

[^1]: Questa affermazione non tiene conto della possibile validità, a quello stesso istante e ordinamento, di una norma
che possa risultare antinomica alla norma delegante e vincente su di essa in forza di una qualche regola risolutiva.
In tal caso, una norma delegata da una delegante valida potrebbe non essere valida.
Per semplicità, trascurermo quindi l'esistenza di norme "con effetto opposto" a quelle di delegazione, senza
che ciò vada a limitare in tal senso la validità delle nostre principali conclusioni.

Ciò permette la creazione di catene di delegazione, cioè insiemi di delegazioni in cui ogni norma delegante,
è a sua volta delegata 
Possiamo allora immaginare che esistano delle norme di delegazione fondamentali, una per ciascun ordinamento,
e che tutti i fatti di validità relativi ad un ordinamento ne derivino per delegazione.




Le nozioni di fonte e di validità sono dunque intrecciate: le fonti determinano le norme valide e le norme valide determinano le fonti.
La circolarità è evitata con una ricorsione, la cui base è data da quella che Kelsen chiama la "grundnorm dell'ordinamento",
una norma di delegazione che ha la funzione di individuare una prima classe di norme valide per l'ordinamento.

**P3.** *Definizione di validità o costruzione a gradi degli ordinamenti*[^2]
1. Le produzioni delegate ad un istante dalla grundnorm di un ordinamento sono fonti per quell'istante e ordinamento.
2. Ogni norma posta da una fonte per un istante e ordinamento è valida a quell'istante e ordinamento.
3. Nessun altra norma è valida per un dato istante e ordinamento

$$
VALxyz \leftrightarrow \exists v,w ((GRNvz \lor VALvyz) \land DELvw \land POSwx)
$$

[^2]: La grundnorm di un ordinamento non è una norma posta. Coerentemente con P2, in questa definizione la grundnorm di un ordinamento
non finisce per essere valida in quell'ordinamento. Da notare che l'espressione "fonte", utilizzata per brevità nella definizione,
può facilmente essere sostituita in termini di delega e validità.

Quel che andremo dimostrando nel seguito è che alcune nozioni di norma posta suggerite da una parte rilevante della dottrina non sono
compatibili con questa definizione di validità e dunque con una concezione positivista del Diritto.



